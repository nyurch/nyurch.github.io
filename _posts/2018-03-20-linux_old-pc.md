---
layout: post
title: Використовуємо найновіший софт на древніх ПК.
category: [LINUX]
---
![oldpc logo](/assets/media/old-pc.png?style=head)  
***Microsoft*** все намагався поховати ***Windows XP*** да ніяк не вдавалося, поки до справи не взялися ***Google***, ***Mozilla***, ***Dropbox*** та інші. В результаті нові версії дуже багатьох необхідних програм на ***XP*** не ставляться, багато онлайнових сервісів зі старими версіями програм не працюють, а старі комп'ютери нікуди не ділися. Досисть довго намагався знайти чим можна замінити ***Windows XP*** на ноутбуці з **Сore2Duo T5400** та **2ГБ** пам'яті. Перебрав мабуть все існуюче на сьогодні і майже змирившись з тим що ноут піде "в утіль" виявив що на даний момент ***xfce***, досить і досить непогана річ. <!--more-->Був трохи цим відкриттям здивований, зважаючи на те що останній стабільний реліз був у 2015му. В результаті обираю ***Linux Mint 18.3 Sylvia***, як варіант що вимагає найменшої кількості дій після установки для того щоб отримати те що хочеться бачити. Все досить непогано вже з коробки, але випадково натрапив на ресурс [Easy Linux tips project](https://sites.google.com/site/easylinuxtipsproject "Easy Linux tips project"){:target="_blank"} де ще є розділ про доводку ***xfce*** на слабеньких ПК.   По пунктах:
- Зменшуємо частоту звертання до розділу підкачки змінивши у файлі */etc/sysctl.conf* параметр **vm.swappiness**. Рекомендують значення **10**.
- Для коп'ютерів з >1ГБ ОЗП рекомендується довше тримати в пам'яті кеш **inode**. З одного боку трохи зростає використання оперативної пам'яті, з іншого боку зменшується кількисть звертань до диску. У тому ж файлі що і в попередньому пункті змінюємо значення параметру **vm.vfs_cache_pressure**. Рекомендують 50.Для ПК з менш ніж 750МБ оперативки рекомендують використання **zRam**, на щастя не наш випадок.
- Якщо використовується ***Libre Office*** чи аналог то рекомендується відключити підвантаження ***Java***. *Засоби/Параметри/Додатково* зняти галку з **Використовувати віртуальну машину Java**.
- Прочистити автостартуючі сервіси і програми - досить очевидно.
- У випадку відеокарти від ***Intel***, з датою випуску починаючи з 2008 року, чіпсет новіший за **i9xx**, рекомендується знести **xserver-xorg-video-intel** та використовувати драйвера вбудовані в ядро. Не мій випадок, пропускаю.
- Можна відключити візуальні ефекти ***xfce*** видаливши **compiz-core**. Не видаляв, здається і так все непогано.
- ***Firefox*** кожні 15 секунд зберігає на диск дані сесії на випадок непередбачуваного закриття. Можна значно збільшити цей інтервал дописавши ще 3 нулі в параметрі *browser.sessionstore.interval*. Сильно перегинати не рекомендується, кажуть будуть помилки, не перевіряв.

В результаті є досить адекватно працюючий ноутбук з усім найновішим софтом.
