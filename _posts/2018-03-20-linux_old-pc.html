---
layout: post
title: Використовуємо найновіший софт на древніх ПК.
category: [LINUX]
---
<img class="head" src="/media/old-pc.png" alt="">
<p><term>Microsoft</term> все намагався поховати <term>Windows XP</term> да ніяк не вдавалося, поки до справи не взялися <term>Google</term>, <term>Mozilla</term>, <term>Dropbox</term> та інші. В результаті нові версії дуже багатьох необхідних програм на <term>XP</term> не ставляться, багато онлайнових сервісів зі старими версіями програм не працюють, а старі комп'ютери нікуди не ділися. Досисть довго намагався знайти чим можна замінити <term>Windows XP</term> на ноутбуці з <b>Сore2Duo T5400</b> та <b>2ГБ</b> пам'яті. Перебрав мабуть все існуюче на сьогодні і майже змирившись з тим що ноут піде "в утіль" виявив що на даний момент <term>xfce</term>, забракований років 5 тому, виявляється уже досить і досить непогана річ. <!--more-->Був трохи цим відкриттям здивований, зважаючи на те що останній стабільний реліз був у 2015му. В результаті обираю <term>Linux Mint 18.3 Sylvia</term>, як варіант випагаючий найменшої кільеості дій після установки для того щоб отримати те що хочеться бачити. Все досить непогано вже з коробки, але випадково натрапив на ресурс <a href="https://sites.google.com/site/easylinuxtipsproject" target="_blank">Easy Linux tips project</a> де ще є розділ про доводку <term>xfce</term> на слабеньких ПК. По пунктах:</p>
<ol>
<li>Зменшуємо частоту звертання до розділу підкачки змінивши у файлі <path>/etc/sysctl.conf</path> параметр <b>vm.swappiness</b>. Рекомендують значення 10.
</li>
<li>Для коп'ютерів з >1ГБ ОЗП рекомендується довше тримати в пам'яті кеш <b>inode</b>. З одного боку трохи зростає використання оперативної пам'яті, з іншого боку зменшується кількисть звертань до диску. У тому ж файлі що і в попередньому пункті змінюємо значення параметру <b>vm.vfs_cache_pressure</b>. Рекомендують 50.<br>Для ПК з менш ніж 750МБ оперативки рекомендують використання <b>zRam</b>, на щастя не наш випадок.</li>
<li>Якщо використовується <term>Libre Office</term> чи аналог то рекомендується відключити підвантаження <term>Java</term>. <path>Засоби/Параметри/Додатково</path> зняти галку з <b>Використовувати віртуальну машину Java</b>.</li>
<li>Прочистити автостартуючі сервіси і програми - досить очевидно.</li>
<li>У випадку відеокарти від <term>Intel</term>, з датою випуску починаючи з 2008 року, чіпсет новіший за <b>i9xx</b>, рекомендується знести <b>xserver-xorg-video-intel</b> та використовувати драйвера вбудовані в ядро. Не мій випадок, пропускаю.
</li>
<li>Можна відключити візуальні ефекти <term>xfce</term> видаливши <b>compiz-core</b>. Не видаляв, здається і так все непогано.
</li>
<li><term>Firefox</term> кожні 15 секунд зберігає на диск дані сесії на випадок непередбачуваного закриття. Можна значно збільшити цей інтервал дописавши ще 3 нулі в параметрі <b>browser.sessionstore.interval</b>. Сильно перегинати не рекомендується, кажуть будуть помилки, не перевіряв.
</li>
</ol>
<p>В результаті є досить адекватно працюючий ноутбук з усім найновішим софтом.</p>
